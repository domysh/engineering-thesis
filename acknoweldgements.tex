\chapter*{Ringraziamenti}
\addcontentsline{toc}{chapter}{Ringraziamenti}

Ringrazio innanzitutto il mio relatore, il Prof.\ Gennaro Boggia, per avermi supportato nell’analisi delle diverse problematiche emerse durante la progettazione, e per avermi concesso la possibilità di lavorare alla tesi da me proposta. \\
Ringrazio inoltre il mio correlatore, il Dott. Ing. Daniele Pugliese, per il prezioso supporto durante la stesura del testo e per i consigli e suggerimenti che si sono rivelati fondamentali per il completamento di questo lavoro.

\vspace{1em}
Un ringraziamento speciale va alla mia famiglia: a mia madre, a mio padre e a mio fratello, per avermi sostenuto in questi tre anni, permettendomi di concentrarmi sul mio percorso di studi e supportandomi in ogni momento.

\vspace{1em}
Un grande grazie va anche a tutti i miei amici:
\begin{itemize}
    \item \textbf{Vanny}, per essermi stato vicino non solo durante il percorso universitario, ma anche lungo tutto il mio cammino di vita fino ad oggi. Grazie per l’entusiasmo, i viaggi, le risate, ma soprattutto per i consigli, i momenti di riflessione e di sfogo in cui ci siamo supportati e rafforzati a vicenda;
    \item \textbf{Federica}, per avermi rialzato nei momenti più bui, sopportandomi e supportandomi con un affetto e una vicinanza impareggiabili. Grazie per ogni momento passato assieme, per averci regalato attimi di serenità e leggerezza, dove ogni pensiero era benvenuto e mai giudicato (o quasi);
    \item Ai miei colleghi di studio, \textbf{Vito} e \textbf{Daniele}, per il supporto che è andato ben oltre la semplice collaborazione accademica, trasformandosi in un legame autentico che ha reso più leggere anche le lezioni e le giornate più impegnative;
    \item \textbf{Nicola (Guerrera)}, per il sostegno affettivo e per la collaborazione nei progetti, tra cui quello presentato in questa stessa tesi;
    \item \textbf{Gilberto}, che, seppur conosciuto da relativamente poco, mi ha dimostrato una vicinanza costante e un affetto genuino, a $2\pi$ radianti di calore umano;
    \item \textbf{Gianmarco}, per avermi sopportato ogni mattina durante il tragitto verso le lezioni, e per tutte le sessioni di studio condivise nella preparazione degli esami.
\end{itemize}

\vspace{1em}
Un grazie va anche a \textbf{Brian, Claudio, Domenico, Fabio, Francesco, Gerardo, Gianfranco, Lara, Oronzo} e \textbf{Vito}: ognuno di voi ha contribuito a rendere questo percorso più leggero e piacevole, tra risate, momenti di pausa e persino quelle volte in cui mi avete zittito per fermare il mio irrefrenabile bisogno di parlare di informatica.

\vspace{1em}
Infine, un sentito ringraziamento ai miei professori delle scuole superiori, che mi hanno fornito una solida preparazione, sia tecnica che personale, rivelatasi fondamentale per affrontare questo percorso e la vita stessa.

\vspace{1em}
Non scriverò altre parole, ma spero che quelle già scritte siano sufficientemente profonde per esprimere la sincera gratitudine che provo nei vostri confronti.

Grazie!\\
\begin{flushright}
    \textit{Domingo Dirutigliano}
\end{flushright}
